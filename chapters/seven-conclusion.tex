\chapter{جمع‌بندی و پیشنهاد‌ها}
در \CurrentProject روشی برای بدست آوردن استراتژی تخلیه وظیفه با تاخیر کمینه در شرایط حضور چندین نوع وظیفه در محیط رایانش لبه‌ای معرفی شد. همچنین چارچوب نرم‌افزاری جدیدی معرفی شد که قادر به محاسبه استراتژی تخلیه وظیفه بهینه و شبیه‌سازی آن می‌باشد. روش ارائه شده در فصل شبیه‌سازی به طور جامع تحت آزمایش قرار گرفت و عملکرد آن بررسی شد. با استفاده از آزمایش‌های شبیه‌سازی ابتدا ثابت شد که مدل در نظر گرفته شده مسئله تعریف شده را به درستی حل می‌کند و نتایج شبیه‌سازی با مقادیر بدست آمده توسط مدل همخوانی دارد. پس از آن با استفاده از شبیه‌سازی، عملکرد روش ارائه شده را با سایر روش‌های تخلیه وظیفه مقایسه کردیم. روش ارائه شده این پتانسیل را دارد که نحوه زمان‌بندی وظایف در محیط‌های با وظایف گوناگون مانند اینترنت اشیا را به طور قابل توجهی بهبود ببخشد. با این حال چندین محدودیت در \CurrentProject وجود دارد، که رفع آنها نیاز به پژوهش بیشتر دارد. 

\section{بهبود کارآیی الگوریتم}
یک محدودیت اصلی در روش ارائه شده، افت کارآیی الگوریتم با افزایش تعداد صف‌ها به دلیل انفجار فضای حالت می‌باشد. به عبارت دیگر با افزایش تعداد متغیرهای مسئله برنامه‌ریزی خطی
$\mathcal{P}_2$
(رابطه \ref{eq:p2}) زمان اجرای الگوریتم به صورت تصاعدی بالا می‌رود. در بخش \ref{sub:reducevariable} روشی ارائه شد که تا حدی فضای حالت مسئله را کاهش می‌داد، با این حال همانطور که در نتایج شبیه‌سازی مشاهده شد، الگوریتم ارائه شده همچنان برای طول صف‌های بیشتر از ۵ کارآیی ندارد. در این بخش دو ایده مختلف را ارائه می‌کنیم که با پژوهش دقیق درباره آنها شاید بتوان عملکرد الگوریتم را بهبود داد.
\subsection{حذف تک‌کنش‌ها}
یک ایده ممکن برای التیام مشکل انفجار فضای حالت، حذف «تک کنش» ها از فضای مسئله ($|S| \times |A|$) می‌باشد. به طور دقیق‌تر کنش $a$ را برای حالت $\tau$ یک \textbf{تک‌کنش} می‌نامیم اگر تنها کنش ممکن در حالت $\tau$ باشد. با توجه به اینکه کنش \texttt{\footnotesize NoOperation} در همه حالت‌ها وجود دارد، تک کنش‌ها همواره متناظر با \texttt{\footnotesize NoOperation} می‌باشند. \\

پیشتر در بخش \ref{sub:reducevariable} به این موضوع اشاره شد که می‌توان متغیرهایی که متناظر با کنش‌های غیر ممکن هستند را از مسئله بهینه‌سازی 
 $\mathcal{P}_2$
 حذف کرد. با استدلالی مشابه این احتمال وجود دارد که بتوان متغیرهایی که متناظر با تنها کنش ممکن در یک حالت هستند را از الگوریتم برنامه‌ریزی خطی حذف کرد، زیرا احتمال انتخاب کنش‌های متناظر با چنین متغیرهایی همواره ۱ (قطعی) می‌باشد و مقدار آن متغیرها در تعیین استراتژی بهینه تاثیری ندارد. با دقت در فضای حالت مسئله می‌توان دریافت که بسیاری از حالت‌های فضای مسئله دارای تک‌کنش می‌باشند. برای مثال هر حالتی که پردازنده و واحد ارسال هر دو در آن مشغول باشند از این نوع خواهد بود. فرآوانی چنین حالت‌هایی در فضای حالت مسئله بدین معنی است که حذف آنها می‌تواند کارآیی الگوریتم ارائه شده را به طور قابل توجهی بهبود بخشد. برای مثال در جدول . درصد حالت‌های محیط تخلیه بیان شده در جدول \ref{table:fixedranged} که دارای تک‌کنش هستند مشخص شده است. با این حال حذف تک‌کنش‌ها از لیست متغیرهای مسئله، بر خلاف بهینه‌سازی \ref{sub:reducevariable} ساختار زنجیره مارکوف را دگرگون خواهد، بنابراین احتمالا نیازمند تغییر توابع انتقال و تغییر شروط رابطه \ref{eq:p2} خواهد بود. پژوهش بیشتر در این زمینه قطعا مشکل انفجار فضای حالت را حل نخواهد، اما امید می‌رود که تعداد صف‌های قابل پشتیبانی در روش ارائه شده را به طور قابل توجهی افزایش دهد.

\subsection{اعمال جریمه برای اتلاف وظیفه}
یک راه بنیادی‌تر برای رفع مشکل انفجار فضای حالت این است که کلا مدل حالت ($\tau$) مسئله را اینگونه تغییر دهیم که هر صف ظرفیتی برابر با \textbf{۲} داشته باشد. طبیعتا اعمال چنین محدودیتی در مسئله فعلی ممکن نیست زیرا فرض کرده‌ایم که اتلاف صورت نمی‌گیرد، به این صورت که حضور در حالت‌های با صف پر ($q_i = Q$) را به منزله غیر کارامد بودن استراتژی در نظر گرفتیم (رجوع شود به بخش \ref{sec:effectiveness}). اما می‌توان تغییری در مدل اعمال کرد که هزینه اتلاف وظیفه را نیز در نظر بگیرد. به طور دقیق‌تر مدل برنامه‌ریزی خطی می‌تواند به ازای یک استراتژی تخلیه داده شده و نرخ ورود $\alpha_1 \cdots \alpha_k$ احتمال وقوع اتلاف وظیفه در صف با طول ۲ را در نظر بگیرد. در چنین حالتی می‌توان به میزان مشخصی مانند $\Omega$ جریمه تاخیر در تابع هدف در نظر گرفت. بدین صورت حل کننده خطی در راستای کم کردن تاخیر، سعی خواهد کرد که احتمال وقوع اتلاف وظیفه را در سامانه پایین بیاورد. با استفاده از این تغییر فضای حالت مسئله به طور قابل توجهی کوچک خواهد شد به طوری که اگر در روش قدیمی $|S_1|$ حالت وجود داشته باشد، در روش جدید 
$\frac{|S_1| \cdot 2^k}{Q^k}$ 
حالت وجود خواهد داشت.
\section{قراردهی استراتژی تخلیه}
یک موضوع مهم که در \CurrentProject به آن پرداخته نشد، نحوه قراردهی استراتژی تخلیه یا به عبارتی «سازوکار تنظیم استراتژی در دستگاه کاربر» است. همانطور که در شبیه‌سازی های انجام شده در فصل ۶ مشاهده شد، الگوریتم محاسبه استراتژی تخلیه بهینه به منابع محاسباتی زیادی نیاز دارد. طبیعتا انجام چنین محاسباتی بر روی دستگاه کاربر که موجودیتی مانند تلفن همراه یا اینترنت اشیا است عملی نخواهد بود. چه بسا که در \CurrentProject نیز برای تمام شبیه‌سازی‌ها از سروری قدرتمند با ۲۴ هسته پردازشی استفاده شد. در سطح بالا، یک راه حل برای قراردهی روش پیشنهادی در پروژه، استفاده از معماری ای مشابه با شبکه‌های مبتنی بر نرم افزار\LTRfootnote{Software Defined Networks} می‌باشد. برای مثال می‌توان در هر سرور رایانش لبه‌ای فرآیندی را قراردهی کرد، که هر $n$ ساعت یک بار، اطلاعات محیطی (مانند نرخ ورود وظایف هر نوع) را از دستگاه‌های کاربر سرویس‌گیرنده بگیرد و متناسب با شرایط هر محیط، استراتژی تخلیه بهینه را محاسبه کرده و برای دستگاه کاربر مربوطه ارسال کند. با این وجود، پیاده‌سازی کارآمد چنین سازوکاری، نیازمند پژوهش بیشتر می‌باشد.
\clearpage